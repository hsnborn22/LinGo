เมื่อเวลา 09.00 น. วันที่ 1 ธันวาคม 2566 ที่ศูนย์ดำรงธรรมจังหวัดอุทัยธานีเป็นสถานที่รับเรื่องหนี้นอกระบบ ซึ่งสำหรับวันนี้เป็นวันแรกจากการที่ทางรัฐบาลสั่งการให้มีการต่อยอดนโยบายการจัดระเบียบสังคมและปราบปรามผู้มีอิทธิพลให้ครอบคลุมมากยิ่งขึ้น โดยกำหนดให้มีการดำเนินงานร่วมกันระหว่างเจ้าหน้าที่ฝ่ายปกครอง และเจ้าหน้าที่ตำรวจในระดับพื้นที่ เพื่อแก้ไขปัญหาหนี้นอกระบบอย่างเป็นรูปธรรม และแก้ไขปัญหาหนี้สินรายย่อยเชิงรุกให้กับประชาชน ผลักดันให้การแก้ไขปัญหาหนี้นอกระบบเป็นวาระแห่งชาติ ถือเป็นนโยบายเร่งด่วนของรัฐบาล เพื่อให้การแก้ไขปัญหาหนี้นอกระบบเป็นไปด้วยความเรียบร้อย มีประสิทธิภาพ ตามนโยบายรัฐบาลที่ได้กำหนดให้การแก้ไขหนี้นอกระบบเป็นวาระแห่งชาติ